## “ও আর এম” পরিচিতি

আমাদেরকে প্রায়ই ডাটাবেইজ নিয়ে কাজ করতে হয়, ডাটাবেইজে টেবিল তৈরি, কলাম তৈরি, ডাটা ইনসার্ট, রিড, আপডেট বা ডিলেট করতে হয়! এ সকল কাজগুলো সাধারনত সিকুয়েল (SQL) ব্যবহার করে করতে হয়। 

কিন্তু সরাসরি ‘র’ সিকুয়েল দিয়ে ডাটাবেইজ অপারেশনগুলো করতে আসলে অনেক কোড লিখতে হয়, এবং সিকুয়েল খুব সুবিধাজনক বা সুন্দর কোন ল্যাঙ্গুয়েজও নয় যে সেটা দিয়ে কোড করতে খুব ভালো লাগবে! (সবাইকে অবশ্য এ কাতারে ফেলা যাবেনা!)

এই বিরক্তিকর ‘র’ সিকুয়েল লেখা থেকে মুক্তি দিতে ও আর এম (O,R,M) বা অবজেক্ট রিলেশনাল ম্যাপিং (Object Relational Mapping ) এর আবির্ভাব!
ওআরএম এর মাধ্যমে আপনি অবজেক্ট অরিয়েন্টেড স্টাইলে কোড লিখেই ডাটা বেইজের সকল কাজ করতে পারবেন, ডাটাবেইজে ‘র সিকুয়েল তৈরি করার কাজটা ওআরএম ই করে দিবে, আপনার কোন সিকুয়েল কোড লিখার দরকার হবেনা।

ওআরএম কে আপনি একটা কনভার্টার হিসেবে কল্পনা করতে পারেন, যেটা আপনার পাইথন কোডগুলো সিকুয়েল কোডে রূপান্তর করে দিবে, এমনকি ভিন্ন ভিন্ন ‘রিলেশনাল ডাটাবেইজ ম্যানেজমেন্ট সিস্টেম’ (RDBMS) এর জন্য সেগুলোর প্রয়োজনীয় স্টাইলে সিকুয়েল লিখতে পারবে!
